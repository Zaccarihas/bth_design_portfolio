---
Title: Report - Design Principles
Description: Analysis report regarding design principles
Template: analysis
---

Analys av design principer för websidor
=======================================

Denna uppgift är att jämföra tre web designers personliga presentationer utifrån de design principer som jag fått lära mig i kursen.

Urval
-----------------------
Jag började med att söka på nätet efter web designers och inspirerande "About me" och "Portfolio" sidor. Efter att ha studerat ett stort antal sidor så valde jag ut följande sidor för vidare analys:

* [Adham Dannaway](https://www.adhamdannaway.com/about)
* [Virginia Orosa](https://www.virginiaorosa.com/)
* [Leonid Kostetskyi](https://leonidkostetskyi.com/)

Resultat
-----------------------
### Adham Dannaway
![Adham Dannaway, framsida](%base_url%/image/adham.png)
*Framsida, Adham Dannaway*

Adham Dannaway är en produktdesigner från Sidney i Australien som har skapat den här sidan för att presentera sig själv och sitt arbete.

Sidan är luftig och lättillgänglig med mycket rymd. Färgskalan grundar sig i en skarp kontrast mellan den vita bakgrunden och den svarta textfärgen, som också används i navigeringsmenyn. Den svart-vita grunden gör att alla inslag av färg på sidan "poppar" och drar till sig uppmärksamhet. Sidan är i grunden symmetrisk med ett naturligt vertikalt flöde. I vissa stycken är dock text och tillhörande illustration förskjuten, men sidan balanseras dock genom att efterföljande stycken har en motsatt förskjutning, som skapar ett dynamiskt och balanserat flöde (Se bild nedan).

![Adham Dannaway, exempel på balanserat flöde](%base_url%/image/adham_balans.png)
*Exempel på balanserat flöde*

Genom att lägga in små animationer när bilderna introduceras på sidorna tycker jag att designen för en bra kontrast till den statiska svart-vita texten. Animationerna varieras också vilket gör att sidan känns levande och harmonisk.

Typsnittet är ett neutralt typsnitt (Proxima Nova) men genom att använda kraftigt överdrivna gemener för huvudrubrikerna har man ändå lyckats få dessa att sticka ut.

Jag skulle vilja säga att de designprinciper som präglar sidan är kontrast, balans och enhetligeht (Contrast, Balance, Unity). Design elementen som typsnitt, färg och enkla avgränsande linjer och ramar återkommer på samtliga undersidor och skapar en lung och harmonisk enhet.

Jag tycker att designen har en lättsam och öppen attityd och tror att den väl fyller sitt syfte att presentera Adham.

### Virginia Orosa
![Virginia Orosa, framsida](%base_url%/image/orosa.png)
*Framsida, Virginia Orosa*

Virginia Orosa är en spansk web-designer som har beskrivit sig själv och presenterat sina tidigare designprojekt på sin presentationssida.

Som färgschema för sidan har Virginia använt en nästan helt monokrom färgskala i rosa och rött, förutom en grön accentfärg som endast används för att promota en länk till omröstningen för hennes sida på awwwards.com.

På sidan så använder Virginia enkla designelement som linjer och ramar för att skapa ett subtilt ramverk för innehållet. Sidorna innehåller också mycket luft kring innehållet vilket gör att sidan känns lättsam och behaglig. Det tunna ramverket skapar ett naturligt flöde mellan innehållet på sidorna och genom att förskjuta innehållet något från riktlinjerna, ges liv och dynamik till en sida som annars skulle kunna bli statisk.
Eftersom Virginia valt att använda ett monokromt färgschema så använder hon istället annan teknik så som animationer och 3D-effekter som dropshadows, för att framhäva vissa delar av innehållet.

![Virginia Orosa, about-sida](%base_url%/image/orosa_about.png)
*About, Virginia Orosa*

Sidans präglas av balans och enhetlighet (Balance, Unity) som framförallt skapas m h a färgsättningen, linjerna och de stor negativa ytorna kring innehållet.

Jag tycker att sidan ger intryck av att vara skapad av en kreativ men något försiktig designer. Den är strukturerad men saknar lite finess i vissa detaljer.

### Leonid Kostetskyi
![Leonid Kostetskyi, framsida](%base_url%/image/leonid.png)
*Framsida, Leonid Kostetskyi*

Leonid Kostetskyi är en web-designer från Ukraina som har skapat sin presentationssida för att visa upp sina verk och komma i presentera sig själv för potentiella kunder och arbetsgivare.

Sidan har en sparsam färgpalette mest bestående av beiga och bruna toner som ger associationer till krukmakeri. Sidan är också mycket luftig med stor tomma ytor och få illustrationer. Ovanför "the fold" så finns exempelvis endast text i varierande storlekar. 

Det är också de varierande storlekarna på text och illustrationer som jag tycker kännetecknar sidans design. Leonid har använt sig av mycket rymd och betonar olika delar av sidan genom stora variationer i storlek på objekten. Han bryter också normer och mönster genom att exempelvis dela va texter och även ord med oproportionerliga mellanrum. Objekten på sidan sprids också ut över hela sidans yta, men han skapar ändå en balans genom att kompensera stor rubriker med små textstycken eller illustrationer, och objektens placering skapar ett naturligt flöde ner längs sidan.

![Leonid Kostetskyi, about me](%base_url%/image/leonid_about.png)
*About-sida, Leonid Kostetskyi*

Jag tycker att Leonid har lyckats bra med sin detalj, men att man skulle kunna önska lite mer av själva innehållet på sidan som mest består av lösryckta fraser och korta beskrivningar av hans arbete.

Analys
-----------------------

### Hitta bra sidor
Det visade sig vara ganska besvärligt att hitta några personliga presentationssidor som jag tyckte var värda att analysera. Många bra designers verkar inte lägga ner lika mycket tid på sina personliga presentationssidor som de gör på deras projekt. Det flesta följer också ett enkelt och gemensamt mönster, med gallerier skapade av symmetriska och enkla matriser där de listar de sidor som de varit med och skapat. 
Jag antar att detta är ett snabbt och enkelt sätt att få en luftig och lättillgänglig design som passar både för desktop som för mobila enheter, men det ger inte så mycket variationer och analys och jämförelser blir tråkiga.

### Designprinciper
Att skapa balans och harmoni verkar vara ett gemensamt mål för de flesta sidor jag besökte. Oftast uppnås detta genom att använda "säkra kort" exempelvis genom att centrera innehållet på sidan eller att omväxlande placera illustrationer till till höger och vänster om texten. Harmoni skapas ofta också genom att använda oprovocerande färgskalor med ett fåtal accentfärger. De flesta sidor försöker också ha ett enkelt flöde genom sidorna genom att helt enkelt stapla allt innehåll ovanpå varandra i en enstaka kolumn.

Undantag från dessa säkra prinicper finns dock, och jag hittade en del bra exempel på www.awwwards.com, där promotade vinnarsidor ofta vågade ta ut svängarna lite mer och skapa mer variationer i både färg, flöde och balans. De mer designade sidorna hade också mer animationer och häftiga visuella effekter, något som det var mer sparsamt med bland den stora massan av presentationssidor.

En gemensam trend verkar dock också vara att skapa luftiga och ljusa sidor och istället för att pressa in så mycket innehåll som möjligt på översta delen av första sidan, så lägger man istället in stora bilder och texter.

### Min egen sida
Min egen sida känns ytterst enkel och torftig efter att jag nu har studerat hur det verkligen kan se ut och vara, jag tror dock att jag har lättare att granska och bedöma en design än att själv skapa en.

Som så många av de sidor jag har besökt så har jag också lämnat mycket luft åtminstone på på sidorna av mitt innehåll. Jag har också valt att lägga innehållet i en huvudsaklig kolumn där det staplas i ordning. Oundvikligen blir min sida på så sätt ganska balanserad och flödet ges naturligt eftersom den i princip är symmetrisk. Jag tycker att mina färgval skapar en harmoni på min sida och det jag tycker att min sida framförallt saknar är liv och dynamik i form av variationer, betoningar och rörelse.

Övrigt
-----------------------

Mitt namn är Anders Löfqvist och jag skrev denna analys som en självständig uppgift.