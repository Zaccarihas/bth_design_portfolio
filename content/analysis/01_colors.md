---
Title: Report - Colors
Description: Analysis report regarding colors
Template: analysis
---

Analys av färg och typografi
============================

Uppgiften går ut på att analysera färgval och val av typsnitt för tre utvalda websidor. Analysen ska försöka besvara varför de olika sidorna har 
gjort de designval som de har gjort gällande färger och typsnitt

Urval
-----------------------

Efter att jag studerat ett antal sidor så begränsade jag mig till olika museer och valde följande sidor:

* [Vasa museet](https://www.vasamuseet.se/)
* [Naturhistoriska Riksmuseet](https://www.nrm.se/)
* [Skansen](https://www.skansen.se/)

Metod
-----------------------

För att göra jämförelsen så besökte jag respektive sida och klickade runt bland undersidor framförallt för att hitta sidor med lite längre texter
och sidor där man använt mer av den utvalda färgpaletten.

Genom att använda ColorZilla, Chrome Devtools och Firefox inspector så kunde jag hämta ut färgvärden och typsnitt som användes på respektive sida.
Jag angav därefter färgvärdena i Adobe Color för att skapa en överblick av paletten och se hur de olika färgerna relaterade till varandra.
Typsnitten jämförde jag mot varandra och mot standard typsnitt på sidan Identifont för att se vilka skillnader som jag behövde notera och analysera.

Resultat
-----------------------

### Vasa museet
![Framsida för Vasa museet](%assets_url%/img/vasa.png)
*Framsida - Vasa museet*

Vasa museet har valt en vit bakgrundsfärg med mörkgrå text, och med end grundläggande gråton som bakgrund för menyer och inramning.
Paletten innehåller också flera mörka accentfärger som var och en representerar ett särskilt område inom museet där exempelvis grön färg är kringverksamhet så som restaurang och biljettförsäljning, medan röd motsvarar skola, lila är forskning och blå är historia. 

![Vasa museets färgpalett](%assets_url%/img/colors_vasa.png)
*Färgpalett - Vasa museet*

Eftersom färgpaletten innehåller färger fördelade över i stort sett hela färgspektrat så skulle jag definiera det som en sammansatt färgpalette. Det gemensamma för alla färgerna är dock den mörka tonen vilket ger sidan en höstlik och historisk framtoning.

För brödtexten på sidan så används Open Sans som är ett typsnitt utan serifer (sans-serif), medan rubrikerna skrivs med Sabon som är ett typsnitt med serifer. Open Sans känns något luftigare än Arial men är också i vissa fall mer dekorativt som t ex med den nedsänkta avslutningen av _J_ samt den äldre utformningen av bokstaven _g_.

![Vasa museets brödtexttypsnitt](%assets_url%/img/font1_vasa.png)
*Typsnitt - brödtext, Vasa museet*

Sabon är också ett mer dekorativt typsnitt än sin motsvarighet i standard typsnittet Times New Roman. Sabon har exempelvis fyra terminaler i överkant på
bokstaven _W_ och extra överliggande serifer i bokstaven _T_.

![Vasa museets rubriktypsnitt](%assets_url%/img/font2_vasa.png)
*Typsnitt - rubriker, Vasa museet*

Den mörka färgpaletten och de dekorativa inslagen i framförallt rubriktypsnittet Sabon, ger sidan ett värdigt och historiskt intryck, väl anpassat för ett museum. Det här är en sida som är avsedd för att kunna studera längre texter utan att störas av klara accentfärger.

### Naturhistoriska Riksmuseet
![Framsida för Naturhistoriska Riksmuseet](%assets_url%/img/naturhistoriska.png)
*Framsida - Naturhistoriska riks museet*

Färgpaletten för Naturhistoriska Riksmuseet innehåller framförallt klara gröna och blå toner, med en neonrosa accentfärg. Som inramningsfärg används
också en grågrönaktig färg (#DFDED6), medans den huvudsakliga bakgrundsfärgen är vit och textfärgen är svart.

![Naturhistoriska Riksmuseets färgpalett](%assets_url%/img/colors_naturhistoriska.png)
*Färgpalett - Naturhistoriska Riksmuseet*

Färgpaletten innehåller i huvudsak färger från tre positioner jämnt fördelade på färgspektrat, vilket gör det till en triadisk palett.

För brödtexten på sidan så används Arial som är ett standardtypsnitt utan serifer (sans-serif), och för rubrikerna används Trebuchet som också i huvudsak saknar serifer. Trebuchet-typsnittet känns något mindre fyrkantigt än Arial och innehåller också lite mer dekorationer och varianter av tecken som gör att den känns mer lämplig för rubriker än för brödtext. Exempelvis använder sig Trebuchet av serifer på bokstäverna _i_ och _j_, och en mer gammeldags utformning av ett litet _g_.

![Naturhistoriska riksmuseets typsnitt](%assets_url%/img/font_naturhistoriska.png)
*Typsnitt - Naturhistoriska Riksmuseet*

Färgpaletten med de klara färgerna och toningar av dessa, ger ett glatt, energiskt och lite tredimensionellt intryck. Tillsammans med de lättlästa typsnitten så tror jag att sida tilltar yngre männsikor och barn, och att syftet med designen är just att den ska var riktad till skola och utbildning.
Färgerna blått och grönt är också färger som symboliserar tillväxt, kunskap och utbildning.
Layouten på sidan uppfattade jag dock som något trång och plottrig och inte särskilt minimalistisk, men ändå relativt lätt att navigera i. 

### Skansen
![Framsida för Skansen](%assets_url%/img/skansen.png)
*Framsida - Skansen*

Färgpaletten för skansens hemsida är mycket sparsmakad och utgår från en vitbakgrundsfärg med en mycket mörk grå näst intill svart textfärg (#0E0E0E).
Avsnitt på sidan markeras med en gräddliknande bakgrund (#FEF9F1) och accentfärgen är hallonröd (#D03635). Utöver dessa färger så används också i vissa fall ytterligare en orange färg med hög genomskinlighet som gör den mer aprikos mot bakgrunden (#FF6600 med 85% genomskinlighet). Den senare accentfärgen används i huvudsak för att uppmärksamma läsaren på exempelvis avsteg eller extra information på sidan.

![Skansens färgpalett](%assets_url%/img/colors_skansen.png)
*Färgpalett - Skansen*

Eftersom endast innehåller ett fåtal kulörer och de båda accentfärgerna ligger på samma sida av färgspektrat så anser jag att paletten är en analog färgpalett

Typsnitten som används heter Proxima Nova och det används i två varianter, Semi-bold för rubriker och Regular för brödtexten. Typsnittet är utan serifer (sans-serif) vilket gör det lämpligt för presentation på bildskärmar. Skillnaderna är små mellan Proxima Nova och standard typsnittet Arial, men Proxima Nova har något rundare framtoning och använder sig mer av ovala former där Arial normalt använder cirklar. Jag tror detta ger en lättare och behagligare text än Arial som kanske kan uppfattas vara mer strikt.

![Skansens typsnitt i jämförelse med Arial](%assets_url%/img/font_skansen.png)
*Typsnitt - Skansen*

Den sparsmakade paletten och de något mjukare typsnittet gör en lämplig inramning till de illustrationer som sidan i huvudsak använder för att skapa en gemytlig och gammeldags känsla. Sidans standardutformning gör det också lätt att navigera och hitta den information man söker.

Analys
-----------------------

Urvalet av sidor för min analys blev kanske den svåraste uppgiften i själva analysen. Jag ville initialt jämföra sidor inom olika verksamhetsområden och studerade därför sidor från myndigheter så som kommun, försvarsmakten och skattemyndigheten, samt kommersiella sidor, utbildningssidor och föreningar.
Det jag noterade till min besvikelse var att sidornas design oftast inte skilde så mycket beroende på verksamhet som jag hade trott. 
Gemensamma drag var oftast en sparsam färgpalett med vit bakgrund och svart text, med en inledande flashbild och likartad navigering. Vid närmare eftertanke så insåg jag att detta sannolikt beror på att likartad utformning av sidor gör det enklare för besökare att känna igen sig och snabbare hitta det man söker på sidan. Det kan också bero på att många idag följer samma riktlinjer för webdesign och i huvudsak använder sig av samma verktyg och ramverk för framtagningen.

Jag övergick därför till att försöka hitta tre aktörer inom samma verksamhet och försöka se hur deras olika inriktning och målgrupper skulle avspegla sig som designskillnader på deras hemsidor. 

Gemensamt för museer är att de i första hand riktar sig till utbildningsinstanser och turister, men de objekt och utställningar som de presenterar skiljer sig dock ofta markant och det var denna skillnad jag ville jämföra.

Referenser
-----------------------

[Identifont][identifont]
[identifont]: (http://www.identifont.com/)

[Color Adobe][adobecolor]
[adobecolor]: (https://color.adobe.com/)

Övrigt
-----------------------

Mitt namn är Anders Löfqvist och jag genomförde den här anlysen som en enskild uppgift.